32 a § Den som är skattskyldig enligt lagen (1994:1563) om
tobaksskatt, lagen (1994:1564) om alkoholskatt, lagen (1994:1776) om
skatt på energi eller lagen (1984:409) om skatt på gödselmedel och som
inte skall registreras enligt 3 kap. 1 § första stycket 7 b eller f-h,
skall redovisa skatten i en särskild skattedeklaration för varje
skattepliktig händelse. Deklarationen skall lämnas in senast fem dagar
efter den skattepliktiga händelsen. För den som är skattskyldig enligt
11 kap. 5 § andra stycket lagen om skatt på energi skall dock
deklarationen lämnas in senast en månad efter dagen för
tillsynsmyndighetens beslut.
---
Även den som är skattskyldig enligt 16 § första stycket lagen om
tobaksskatt, 15 § lagen om alkoholskatt eller 4 kap. 9 § lagen om
skatt på energi och som inte företräds av en representant som är
godkänd av Skatteverket skall redovisa skatten i en särskild
skattedeklaration för varje skattepliktig händelse. Deklarationen
skall lämnas in senast vid den skattepliktiga händelsen.
