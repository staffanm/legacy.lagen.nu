Kan det antas att det vid förhandling kommer att förebringas uppgift,
för vilken hos domstolen gäller sekretess som avses i sekretesslagen
(1980:100), får rätten, om det bedöms vara av synnerlig vikt att
uppgiften inte röjs, förordna att förhandlingen i vad den angår
uppgiften skall hållas inom stängda dörrar. Även i annat fall får
förhandling hållas inom stängda dörrar, om sekretessen gäller enligt 7
kap. 22 eller 23 §, 8 kap. 17 § eller 9 kap.  15 eller 16 §
sekretesslagen eller, i vad avser domstolsförhandling under
förundersökning i brottmål eller därmed likställt mål eller ärende,
enligt 5 kap. 1 eller 7 § eller 9 kap. 17 § samma lag. Förhandling
skall alltid hållas inom stängda dörrar, om sekretessen gäller enligt
9 kap. 3 § andra stycket samma lag och det skulle strida mot avtal som
avses där att uppgiften röjs vid förhandlingen.
